<HTML>
<HEAD>
<META NAME="description" CONTENT="Evoluutioaiheisia kysymyksiä ja niiden
vastauksia">
<META NAME="keywords" CONTENT="Mikko Nummelin,evoluutio,kreationismi,kehitysoppi,
luomisoppi,luominen,raamattu,kristinusko,kristitty,ateismi,ateisti,
maailmankatsomus,tiede,teoria,hypoteesi,FAQ">
<LINK href="mikko.css" rel="stylesheet" type="text/css">

<TITLE>Evoluutio- ja kreationismi-FAQ</TITLE>

</HEAD>

<BODY>
<a href="sekalaista.html">Yl&ouml;s</a>
<HR/>
<H1 align=center>Evoluutio- ja kreationismi-FAQ</H1>

<HR/>
<H2>1.</H2>

K: Miksi evoluutiota pidetään tosiasiana vaikka se on "vain teoria"?
Mitä evoluutioteoria(t) oikeastaan ovat?<br>

<P>

V: Evoluutio tarkoittaa kehitystä yleensä (kehitysoppi).
Evoluutioteorian nimellä tunnetaan kokoelma useita erilaisia
luonnontieteellisiä teorioita, jotka liittyvät minkä tahansa rakenteiden
kehitykseen. Näistä eniten keskustelua ovat herättäneet biologiset
evoluutioteoriat, jotka merkitsevät sellaisia evoluutioteorioita, joilla
selitetään nimenomaan hiiliketjupohjaisten kopioitujien kehitystä.
Kemiallisilla evoluutioteorioilla sitävastoin selitetään
hiiliketjupohjaisten kopioitujien alkusyntyä.
Evoluutioteorioille on esitetty useita erilaisia tapahtumamekanismeja, ja
usein näitä erotellaan toisistaan ilmoittamalla etuliitteellä millaisin
mekanismein tapahtuvaa evoluutioteoriaa kulloinkin tarkoitetaan.
Tunnetuimpia esimerkkejä ovat lamarckistinen evoluutioteoria ja
darwinistinen evoluutioteoria. Näistä ensinmainittu tarkoittaa sitä, että
kehitys voi tapahtua hankittujen ominaisuuksien periytymisellä
sukupolvesta toiseen, ja jälkimmäisenä mainittu sitä, että ainoastaan
sukusoluihin, sukusoluja muodostaviin soluihin ja muutamasta solusta
koostuvaan alkioon (= iturataan) tulleet muutokset periytyvät, ja näistä
muutoksista senhetkisiin olosuhteisiin nähden parhaat valikoituvat
(luonnonvalinta).
1900-luvulla ilmenneen biokemiallisen todistusaineiston valossa
darwinistista evoluutioteoriaa pidetään merkittävästi pätevämpänä kuin
lamarckistista. Koska darwinistinenkin evoluutioteoria on saanut runsaasti
täydennyksiä ja korjauksia tutkimuksen edistyessä, puhutaan nykyään
mieluummin synteettisestä, uusdarwinistisesta tai neo-darwinistisesta
evoluutioteoriasta tässä yhteydessä.
Nykyistä biokemiallista, paleontologista (fossiileihin perustuvaa),
tietoteknistä ja teoreettista aineistoa uusdarwinistisen evoluutioteorian
mekanismeista ja selitysvoimasta pidetään niin pätevinä, että maapallon
eri elämänmuotojen kehittymisen miljardeja vuosia sitten kemiallisesti
syntyneestä alkukopioitujasta lähtien katsotaan olevan tosiasia.
Tieteellisessä mielessä "teoria" ei tarkoita sitä, että kyseiset
väittämät välttämättä olisivat vain hataraa spekulaatiota. Sellaiset
teoriat, joita todistusaineisto selvästi tukee, saavat asiaan kuuluvaa
arvostusta osakseen.<br>

<HR>

<H2>2.</H2>

K: Voinko hyväksyä evoluutioteorian vaikka olisin kristitty enkä
hyväksyisi ateismia?<br>

<P>

V: Kyllä. On muistettava, että evoluutioteoria(t) kuten mitkään muutkaan
luonnontieteelliset teoriat eivät voi ottaa huomioon yliluonnollisia
entiteettejä. Luonnontieteellinen tutkimus on siis tällä tavoin
periaatteellisesti rajoittunutta, eikä välttämättä tavoita koko totuutta
ihmisen olemuksesta eikä sopivimmista moraalisista ja eettisistä arvoista.
Kuten ei myöskään mitään raamatullisien tai muidenkaan ihmetapahtumien,
kuten neitseestäsyntymisen, ylösnousemuksen tai Pyhän Hengen vuodatuksen
mekanismeista.
Niiden joukossa, jotka hyväksyvät uusdarwinistisen evoluutioteorian
parhaaksi luonnontieteelliseksi selitysmalliksi nykyisen elämän
monimuotoisuudelle, on sekä kristittyjä, ateisteja että muidenkin
maailmankatsomusten edustajia.
Kristikunnan piirissä evoluution ja nykyisen luonnontieteen
hyväksyminen muutenkin on hyvin yleistä. Käytännössä kaikki suurimmat
kirkkokunnat, kuten roomalaiskatolinen, ortodoksinen, 
evankelisluterilainen ja anglikaaninen ovat antaneet julkilausumia, joissa
evoluutioteorian ei katsota olevan ongelma kristinuskolle. Kiistat
evoluutioteorian yhteensopivuudesta kristinuskon kanssa rajoittuvat
ainakin Suomessa lähinnä pienempien vapaiden seurakuntien piiriin, kuten
joihinkin yksittäisiin helluntaiseurakuntiin, sekä evankelisluterilaisesta
kirkosta eronneisiin fundamentalistisiin yhteisöihin.<br>

<HR>

<H2>3.</H2>

K: Entä jos Raamattu kuitenkin sanoo vastaan?<br>

<P>

V: Raamattu on vaikea- ja siksi myös monitulkintainen kirja. Monet sen
teksteistä ovat siksi nykyajalle vieraita, että niitä äärimmäisen harvat
kykenevät noudattamaan kirjaimellisesti. Raamatussa on esimerkiksi
viitteitä maan litteään muotoon ja sijaintiin maailmankaikkeuden
keskipisteessä. Koska tässä FAQ:ssa kuitenkin halutaan puuttua enemmän
evoluution luonnontieteelliseen pätevyyteen, kuin riitelyyn jonkun tietyn
uskonnollisen kirjallisuuden kanssa, ei tässä suurimmaksi osaksi oteta
tämänlaatuisia argumentteja huomioon.<br>

<HR>

<H2>4.</H2>

K: Miksi fossiiliaineisto on niin aukollinen?<br>

<P>

V: Fossiloituminen on harvinainen prosessi. Suurin osa aikanaan kuolleista
eliöistä on palautunut luonnon kiertokulkuun siten, että myöhemmin eläneet
eliöt ovat käyttäneet ne ravinnokseen. Käytännössä useimmiten eliöistä
fossiloituvat vain kovimmat osat, kuten luut. Pehmeiden osien
fossiloituminen on ollut useimmiten seurausta erikoistilanteista, kuten
hyönteisten joutumisesta kasvin mahlaan tai pihkaan ja sittemmin
löytymisestä meripihkan seasta. Jo seuraavaankin kohtaan liittyen,
meripihkasta on löytynyt mm. joitakin muurahaisen ja ampiaisen
välimuotofossiileja.<br>

<HR>

<A NAME="FOSSIILIT">
<H2>5.</H2>
</A>

K: Miksei fossiiliaineistossa ole välimuotofossiileja?<br>

<P>

V: On virhe väittää, että välimuotofossiilit puuttuisivat täysin. On
runsaasti sellaisia fossiileja, joissa yhdistyy nykyään elävien eliöiden
ja näiden oletettujen esi-isien piirteitä selventäen todennäköistä
kehityskulkua. Sen sijaan, joissakin tapauksissa välimuotofossiileja
puuttuu joko ed. vastauksessa mainitusta syystä tai siksi, että kehitys on
jostakin syystä ollut nopeasti muuttuvien ympäristöolosuhteiden vuoksi
nopeaa. Edellämainitun kohdan lisäksi mainittakoon, että
välimuotofossiiliaineisto on hyvin laaja ja monipuolinen, mitä tulee esim.
kalojen kehitykseen maaelämään kelvollisiksi sammakkoeläimiksi, sekä mitä
tulee useiden nisäkkäiden, kuten valaiden tai hevosten evoluutioon. Jonkin
verran on myös löytöjä, jotka osoittavat lintujen kehittyneen
dinosauruksista. (Tarkkaan ottaen, linnut <i>ovat</i> dinosauruksia.)
Kannattaa myös kiinnittää huomiota seuraavan kohdan lajiutumisselityksiin.
Eräs selitys välimuotofossiilien puuttumiselle joissakin tapauksissa on
myös se, että jonkin lajin esi-isät eivät yksinkertaisesti eläneet
samalla, vaan jollakin toisella alueella. Tällöin fossiiliaineisto
kyseisen lajin kannalta katkeaa "muuttokohtaan" tullessa kyseisellä
alueella jyrkästi. Vielä kannattaa huomata, että ei ole mielekästä tehdä
erottelua "valmis laji"/"välimuoto", kuten jotkut kreationistit tekevät.
Jokainen elänyt laji on aikanaan osoittanut enemmän tai vähemmän hyvää
sopeutumista senhetkisiin olosuhteisiinsa. Ei ole järkevää olettaa
välimuodoilta kaikkiin olosuhteisiin epäkelpojen rakenteiden
esiintymistä.<br>

<HR>

<H2>6.</H2>

K: Linnut lentävät, suurin osa dinosauruksista ei varmastikaan sitä
tehnyt. Miten jollakin välimuodolla olisi voinut olla puolikkaat siivet ja
puolittainen lentotaito?<br>

<P>

V: Pitkulaisemmat, pehmeämmät ja keveämmät suomut, jotka myöhemmin ovat
rakenteeltaan muuttuneet varsinaisiksi höyheniksi ovat ilmanvastuksensa
takia hyvinkin voineet olla apuna hyppäämisen auttamisessa (kun hiukan
räpytellään samalla), tai liitämisessä puusta puuhun. On muitakin
rakenteita, nykyään(kin) esiintyviä, jotka tarjoavat "puolittaisen
lentotaidon". Esimerkkinä tällaisesta voisi olla vaikkapa liito-orava.
<br>

<HR>

<H2>7.</H2>

K: Mistä voimme tietää, että makroevoluutiota tapahtuu, vaikka ainoastaan
mikroevoluutiota on havaittu?

<P>

V: Jako mikro- ja makroevoluutioon on, huolimatta siitä, että tällaista
jakoa silloin tällöin käytetäänkin, kuitenkin sangen keinotekoinen.
Mikroevoluution katsotaan olevan lyhyessä aikaskaalassa tapahtunutta
vähäistä kehitystä, makroevoluution taas pidemmässä aikaskaalassa
tapahtunutta suurempaa kehitystä. Ei kuitenkaan ole mitään järkiperäistä
syytä sille, <i>miksei makroevoluutio voisi olla vain kasautunutta
mikroevoluutiota</i>. Kiinnitä huomiota myös kohtiin
<A href="evofaq.html#FOSSIILIT">fossiiliaineistosta</A>
, <A href="evofaq.html#SILMA">silmän kehityksestä</A> ja
<A href="evofaq.html#TODNAK">todennäköisyyksistä</A>.

<HR>

<H2>8.</H2>

K: Mikseivät kaikki ameebat ole kehittyneet "korkeammiksi eläimiksi"?
Ovatko jotkin nykyään elävät lajit joidenkin toisten lajien esi-isiä?
<br>

<P>

V: Elämän kehitys on haarautuva puu. Jotkut haarat jäävät
ympäristöolosuhteidensa muuttumattomuuden vuoksi joskus lähes  
samannäköisiksi kuin esi-isänsä, toisten kokiessa voimakkaita morfologisia 
muutoksia muuttuvissa valintapaineissa. Näin on selitettävissä se, miksi
välillä löytyy ns. "eläviä fossiileja", kuten varsieväkaloja. On myös
huomattava, että nykyään elävät lajit sijaitsevat kaikki joidenkin
haarojen päässä, eli niillä kaikilla on mennyt täsmälleen yhtä pitkä
aika kehittyäkseen alkukopioitujasta. Nykyään elävistä lajeista ei voi
väittää, että joku laji (vaikkakin osoittaisi "elävän fossiilin" piirteitä),
olisi jonkun muun nykyään elävän lajin kaukainen esi-isä. Sen sijaan
voidaan fylogeneettisen ja morfologisen todistusaineiston perusteella
tutkia, kuinka läheisiä sukulaisia jotkin lajit ovat keskenään.
Kun siis seuraavan kerran menemme eläintarhaan ja näemme siellä simpansseja
ja gorilloita, emme näe heissä esi-isiämme vaan "pikkuserkkujamme".<br>

<HR>

<H2>9.</H2>

K: Olen lukenut, että maapallon elämä voidaan luokitella useiksi
perusryhmiksi suorien ja epäsuorien risteymäyhteyksien perusteella. Ovatko
nämä perusryhmät toisistaan erikseen alunperin muodostuneita?<br>

<P>

V: Luonnontieteellisen todistusaineiston valossa eivät ole. Proteiinien
rakenteiden vertailuun perustuva fylogeneettinen tutkimus osoittaa tämän
tason yläpuolellakin vallitsevan sukupuurakenteen. Sitäpaitsi on löytynyt
fossiiliaineistoa joka niinikään yhdistää sellaisia nykyisiä lajeja joiden
välillä ei enää ole risteymäyhteyttä. Sekä suorat että
epäsuorat risteymäyhteydet voivat katketa siten, että lajin osapopulaatio
ajautuu pitkäksi aikaa alkuperäisestä lajista erilleen, mahdollisesti
toisenlaisiin ympäristöolosuhteisiin. Useimmiten erilleen 
ajautumisen syyt ovat puhtaasti maantieteellisiä, kuten
mantereiden erkaneminen toisistaan, ja osapopulaation
muutto jonkin luonnonesteen, kuten vuorijonon taakse.
Sattumanvaraisten muutosten ja luonnonvalinnan seurauksena nämä
muodostuvat ennenpitkää fyysiseltä rakenteeltaan sen verran erilaisiksi,
ettei risteymäyhteyksiä, suoria eikä epäsuoriakaan välttämättä enää
ole.<br>

<HR>

<A NAME="SILMA">
<H2>10.</H2>
</A>

K: Eivätkö elävien olentojen rakenteet ole niin monimutkaisia, että ne
todistavat ennemminkin älykkäästä suunnittelusta kuin uusdarwinistisesta
kehityksestä?<br>

<P>

V: Eivät, vaikka sinänsä monimutkaisia ovatkin. Matemaattisin keinoin on
osoitettu, että darwinistiset prosessit kykenevät lisäämään rakenteiden
monimutkaisuutta, mikäli sillä saavutetaan kilpailuetua. Näitä asioita on
myös simuloitu tietoteknisesti useilla evoluutiosimulaattoreilla. 
Todellisessa luonnossa vaikuttaa myös joitakin positiivisia
takaisinkytkentämekanismeja sukupuolten että kilpailevien lajien
kehityksen välillä siten, että jotkin rakenteet kehittyvät
huomiotaherättävän oloisiksi.
Eräs kiehtovimmista ja tutkituimmista monimutkaisuuden syntymisen
esimerkeistä on silmän kehitys. Siitä on esitetty argumentteja, jonka
mukaan esim. silmän ja sen kaappaaman kuvan tulkitsevien aivojen olisi
pitänyt syntyä samaan aikaan, jotta rakenne olisi mielekäs. On kuitenkin
muistettava, mitä silmä ja aivot voivat yksinkertaisemmassa muodossa olla
(ja millaisina ne esiintyvätkin useissa eliöissä). Aivot ovat hermoista
koostuva neuroverkko, jonka prosessointikyky riippuu siitä, kuinka paljon
aktiivisesti tiedonvälitykseen osallistuvia hermosoluja on. Esim.
ihmisellä on erikoisen runsaasti aivojen kuorikerroksen solukkoa (ja tämä
kuorikerros on poikkeuksellisen poimuttunut). Hermonpäät, jotka ovat
lähellä eliön pintaa, kykenevät taas vastaavasti reagoimaan myös
sähkömagneettiseen ärsykkeeseen (= valoon), ja käytännössä siis
hermostokimppu ja siitä pinnalle menevä johdin on yksinkertainen
aivot+silmä-rakenne. Luonnonvalinnan toimesta näiden yhteispeli voi
muodostua joissakin evoluutiosukupuun haaroissa entistä tehokkaammaksi,
koska monissa tapauksissa paremmasta näöstä ja kuvan käsittelystä ja
reagointitavasta tähän on etua.
Palataksemme silmän rakenteeseen, on silmän vaiheittaisesta kehityksestä
kyetty esittämään useita välivaiheita, joista useat peräti
ei-hypoteettisia, koska niillä on vastineensa elävässä luonnossa.
Yksittäistä valoärsykkeeseen reagoivaa hermonpäätä parempi on
luonnollisesti valoärsykkeitä aistiva hermokimppu (rakenteen
monistuminen, huom!), vieläkin parempi on, jos tämän hermokimpun alue
olisi kuopan muotoinen, sillä tällöin eri hermokimpun osat kykenevät
aistimaan valoa jo eri suunnistakin, ja edelleen kuopan päällä oleva
läpinäkyvä kuori suojaa alkeellista verkkokalvoa jo aivan mukavasti.
Vähittäisiä parannuksia on helppo jos ei muuta, niin ainakin kuvitella
mielessään. Jostakin syystä saattaa käydä niin, että kuoppaa peittäisikin
yhden sijasta kaksi kalvoa. Molempien kalvojen ollessa läpinäkyviä,
tällainen rakenne voisi syntyä sattumalta ja aivan neutraaleistakin
syistä. Sen sijaan tällaiseen löytyy ilmeinen parannus siitä, että
taaemmaisen kalvon keskiosa olisikin paksuuntunut, koska tuolloin valo on
kohdistettavissa paremmin sopivaan kohtaan kuopan pohjaa, ja saadaan
terävämpi kuva. Pelkän paksun keskiosan ja ohuiden reunoille ulottuvien
rihmojen muodostama rakenne onkin jo linssi ripustimineen.
Todellisuudessa välivaiheita tarvitaan enemmän, ja ne ovat
monimutkaisemmista syistä olleet valintapaineen edessä kehittyneitä, mutta
yllä oleva selitys oli tarkoitettu pintaraapaisuksi siitä, että
monimutkaisia rakenteita on helpompi redusoida alkeellisemmiksi askeliksi
kuin eräät evoluutiokriitikot haluavat myöntää.<br>

<HR>

<A NAME="TODNAK">
<H2>11.</H2>
</A>

K: Oletetaan, että silmän kehitys vaatisi 100000 askelta, joissa jokainen
olisi aina ollut silmän toiminnan kannalta parempaan suuntaan menevä.
Oletetaan lisäksi sopivia mutaatioita olevan vain yksi miljoonasta per
parannus. Tällöin pitäisi siis todennäköisyyslaskun mukaan silmän
kehittymisen olla mahdollista vain todennäköisyydellä 10^(-600000).
Eikö tämä osoita silmän kehittymisen ja evoluution niin ikään
yleensäkin olevan mahdotonta?<br>

<P>

V: Tällaisessa todennäköisyyslaskussa on karkea virhe, jota kuitenkin
syystä tai toisesta toistetaan tietyissä evoluutiokriittisissä piireissä
eri muodoissaan, perusidean pysyessä samana. Kysymyksessä esitetyssä
laskutoimituksessa on unohdettu a) mitä merkitsee kasautuva valinta, b)
se, että lajin eliöpopulaatioiden koko voi olla hyvin suuri, c) mitä
merkitsee geenivalinta. a) ja c) yhdessä merkitsevät sitä, että
sukupolvien kuluessa tapahtuu aina välillä mutaatioita, jotka parantavat
kilpailukykyä. Tällaista ominaisuutta ohjaavaa geeniä sanottakoon <i>hyväksi
geeniksi</i>. Kilpailukykyä huonontavaa geeniä, mikä pahimmillaan voi
tarkoittaa jopa lisääntymiskyvyttömyyttä tai alkiovaiheen kuolemaa,
sanottakoon <i>huonoksi geeniksi</i>. Mitä siis tapahtuu kun luonnonvalinta
vaikuttaa? Hyvät geenit leviävät horisontaalisesti populaatiossa, mikäli
(suvullisen lisääntymisen ollessa kyseessä) pariutumista keskenään
tapahtuu pidemmän päälle koko populaation laajuudelta. Huonot geenit
karsiutuvat, monet näistä suorastaan välittömästi. Näin ollen voidaan
ajatella hyvien ominaisuuksien leviävän aaltomaisesti tai tasaisesti askel
askeleelta muuttaen valintapaineen alla olevaa lajia selvästi. Tällöin
voidaan myös katsoa, että laji absorboi ympäristöstään uutta
toiminnallista informaatiota genomiinsa! Luonnonvalinta kun tekee
valintoja ympäristöolosuhteiden perusteella. Sellainen geeni joka on hyvä
yhdessä asiassa ei välttämättä olekaan toisessa (suhteellinen
hyödyllisyys). Kohdan b) otin mukaan siksi, että yksittäisen mutaation tai
vaihtoehtoisten edullisten mutaatioiden häviävänkin pieni
esiintymistodennäköisyys yhdessä sukupolvessa kompensoituu sillä, jos
yksilömäärä on suuri. Tällöin saatetaan nimittäin päästä jo luokkaa
50-100%:n todennäköisyyksiin, että jossakin päin populaatiota syntyy
hyödyllisen mutaation seurauksena jokin geeni, jolla on tiettyyn
ympäristöolosuhteeseen parhaiten sopiva ominaisuus.<br>

<HR>

<A NAME="TERMODYNAMIIKKA">
<H2>12.</H2>
</A>

K: Miten evoluutio voi olla mahdollista jos se on jopa termodynamiikan
toisen pääsäännön vastaista?<br>

<P>

V: Evoluutio ei ole termodynamiikan toisen pääsäännön vastaista.
Termodynamiikan toinen pääsääntö, joka karkeasti ottaen tarkoittaa sitä,
että järjestyksestä syntyy epäjärjestystä, ei edellytä välttämättä
epäjärjestyksen kasvua tilanteissa, joissa systeemiin tuodaan ja siitä
poistuu energiaa. Tällöin nimittäin paikallinen järjestyksen lisäys on
kompensoitavissa systeemin ulkopuolen epäjärjestyksen kasvulla.
Tyypillinen esimerkki voisi olla vaikkapa lumihiutaleiden kauniit
kuusikulmaiset ja monimutkaiset kiderakenteet. Toinen hyvä esimerkki
on hiekanjyvästen erottuminen koon mukaan hiekkarannalla aallokon
vaikutuksesta.<br>

<HR>

<H2>13.</H2>

K: Miten evoluutio voi olla mahdollista, kun aidosti hyödyllisiä
mutaatioita ei voi tapahtua?<br>

<P>

V: On muistettava, ettei uusdarwinistisessa evoluutioteoriassa tunneta
mitään syytä siihen, miksi teoriaan pitäisi kilpailuetua omassa
ekologisessa lokerossa tuottavien (=hyödyllisten) muutosten lisäksi
lanseerata käyttöön "aidosti hyödyllisten mutaatioiden" termi.
Jotkut evoluutioteoriaa kritisoineet (käytännössä näistäkin varsin
harvat,) ovat kuitenkin tällaista termiä käyttäneet merkityksessä,
että "aidosti hyödyllinen" olisi "hyödyllisen" (ks. edellä), lisäksi
toiminnallista informaatiosisältöä lisäävä. Tunnetaan runsaasti
esimerkkejä, joissa osa genomia on kopioitunut useampaan versioon
ja jotkut näistä ovat muuttuneet täyttämään toista tarkoitusta kuin
alkuperäinen, molempien/kaikkien kopioiden kuitenkin pysyessä
toiminnallisena (eli koodaavan edelleen proteiineja). Ja vieläpä
nimenomaan siten, että näin on saavutettu kilpailuetua.<br>

<HR>

<H2>14.</H2>

K: Mutta miten saatoit väittää edellisessä, että kyseessä olisivat olleet
aidosti hyödylliset mutaatiot, jos kerran informaatiosisältöä ei voi
mitata tarkasti?<br>

<P>

V: Jos viesti on lyhyt, voidaan informaatiosisältö todeta tarkasti.
Esimerkiksi jos pitäisi kertoa jollekin, mitä tuloksia tuli kuusisivuista
noppaa heittämällä, riittää tulosjonon ilmaisemiseen keskimäärin lb 6
(huom: lb on 2-kantainen logaritmi) bittiä heittoa kohden.
Huomattavan pitkien viestien/tiedostojen, kuten
genomin informaatiosisältöä voidaan tehokkaasti arvioida esim.
pakkausalgoritmien pakkaustehokkuuden avulla. Genomin osalta tulee
huomata, että jotkut DNA:n eri tripletit koodaavat samaa proteiinia, joten
ne ilmeisesti ilmenevät fenotyypissä keskenään samalla tavalla. Niiden
hiuksenhieno eroavaisuus kuitenkin piilee siinä, miten niistä
mahdollisesti päästään muita proteiineja koodaaviin tripletteihin. Toinen
hyvin varteenotettava tapa yrittää laskea informaatiosisältöä, on laskea
sitä jo koodatuista proteiineista, kirjoittamalla niiden kaavoja auki 
luettelemalla perätysten niissä esiintyviä aminohappoja (20 erilaista
käytössä).<br>

<HR>

<A NAME="REKAPITULAATIO">
<H2>15.</H2>
</A>

K: Monet käyttävät evoluution todisteena Ernst Haeckelin sikiöpiirroksia
ja rekapitulaatioteoriaa. Eikö näitä kuitenkin ole osoitettu
väärennöksiksi?<br>

<P>

V: On monia evoluutioteoriaan liittyviä asioita, joissa tietomme ovat
huomattavasti parantuneet sitten 1800-luvun loppupuolen ja
1800/1900-lukujen vaihteen. Monet asiat, joita tuolloin on pidetty tosina,
ovat sittemmin havaintoaineiston karttuessa osoittautuneet vääriksi.
Näinollen hylättyjä teorioita on ja on ollut syytäkin korvata uusilla.
Joiltakin tahoilta ankaraa kritiikkiä on tullut Ernst Haeckelin
sikiöpiirrosten laittamisesta nykyisiin biologian oppikirjoihin. Syynä
tähän on se, että jotkut näistä kuvista, etenkin koskien alkioiden
ensimmäistä vaihetta, ovat osoittautuneet virheellisiksi. Sen sijaan
taulukossa olevat myöhäisemmät vaiheet ovat paljon oikeamman näköisiä.
Poikkeavat itse asiassa oikeasta vain pyrstön kärjen muodon perusteella.
Piirroksia on luonnollisesti skaalattu samaan kokoon.
Rekapitulaatioteoria yli sata vuotta sitten tarkoitti karkeimmillaan
teoriaa, jonka mukaan alkionkehityksessä käytäisiin läpi kaikki
siihenastiset lajinkehityksen vaiheet. Tällainen näkemys on pitkään
tiedetty virheelliseksi, sillä alkionkehitysvaiheet ovat osa fenotyyppiä,
ja sopivat genomin muutokset voivat saada muutoksia aikaan mihin tahansa
vaiheeseen tässä prosessissa. Toisaalta rekapitulaatioteoriasta on sikäli
jäänyt edelleen oikeana pidettävää asiaa jäljelle siltä osin, että eri
lajien samankaltaisista alkionkehitysvaiheista on ensinnäkin päätelty
näiden lajien senkin nojalla olevan biologisesti sukua toisilleen, ja
lisäksi tietysti, että aikanaan eläneellä yhteisellä esi-isällä on ollut
joitakin tällaisia vaiheita, jotka muistuttavat nykyisiä. Esimerkkinä
tällaisesta on mm. ihmissikiön kidusaihiot, joista ei tule kiduksia vaan
umpieritysrauhasia ja leuan rakenteita.<br>

<HR>

<H2>16.</H2>

K: Louis Pasteur osoitti, että elämää syntyy vain elämästä. Eikö tämä
kumoa alkusyntyä eli kemiallista evoluutiota, ja sitä kautta kaikkia
materialistisia mahdollisuuksia elämän alkuperän ja monimuotoisuuden
selvittämiseksi?<br>

<P>

V: Ei. Syy tähän on se, että (,näin karkeasti sanoen,) sata miljoonaa
vuotta alkumeressä on eri asia kuin viisi minuuttia vesiämpärissä.
Nykyolosuhteissa orgaanisten kopioitujien syntyminen spontaanisti, ja
niiden menestyminen omana kehittyvänä elämänmuotonaan katkeaisi nopeasti.
Orgaaninen materia nimittäin joutuu helposti prosessoiduksi tavalla tai
toisella nykyiseen elämän kiertokulkuun, jolloin uusi alkusynty jää joka
kerta väliin. Alkumeri taas oli tyhjiä ekologisia lokeroita odottamassa
täyttymistään. Ei ollut aiempaa elämää tuhoamaan kopioitujamolekyylejä.
Näin ollen on siis hyvinkin mahdollista, että tähän kopioitujavaiheeseen
on päästy hyvinkin helpolla ja nopeasti.
Orgaanisten molekyylien syntyä erilaisissa simuloiduissa alkumaapallon
olosuhteissa, hypoteettisissa sellaisissa tosin, on tutkittu paljon.
Tunnetuin tällainen koejärjestely on Urey-Millerin koe. On monia asioita,
joita tämä tunnetuin tähän sarjaan liittyvistä kokeista ei kyennyt
ratkaisemaan, mutta tieteellisessä mielessä tämän koejärjestelyn
keksiminen on ollut tärkeä virstanpylväs.
Sittemmin on uusin koejärjestelyin kyetty tavoittamaan mahdollisuuksia
alkeellisen solukalvorakenteen synnylle, sekä joitakin mahdollisia
välimuotomekanismeja myöhemmälle RNA- ja DNA-kopioitumiselle. Tämä alue on
jatkuvasti edistyvän tutkimuksen kohteena.<br>

<HR>

<H2>17.</H2>

K: Millerin kokeessahan syntyi stereoisomeereja raseemisesti, s.o. sekä
vasen- että oikeakätisiä muotoja sekaisin! Nykyisessä elämässä kuitenkin
symmetria on rikkoutunut, vasenkätisen L-muodon ollessa yleisemmin
käytössä. Miten tämä on mahdollista?<br>

<P>

V: Jos alkukopioitujapopulaatiossa (tai jossain sitä pian seuranneessa
populaatiossa) tapahtui vähäinenkään symmetriarikko, on "voittanut"
stereoisomeeri päässyt helposti määrittämään "standardin" tässä asiassa
lopullisesti. Tietynpuoleiset stereoisomeerit suosivat rakenteissa
samantyyppisiään.<br>

<HR>

<H2>18.</H2>

K: Mitä tarkoittaa panspermia?<br>

<P>

V: Panspermia merkitsee sitä, että planeetan elämä ei ole alunperin
kehittynyt samalla planeetalla, vaan on "tullut kylvetyksi" sinne
ulkopuolelta, kuitenkin luonnollisella tavalla. Tyypillisesti
oletetaan "siemenen" olleen alkeellinen solu/alkeellisia soluja,
tai jopa solurakennettakin yksinkertaisempia orgaanisia kopioitujia.
Panspermia jaetaan "ohjattuun" ja "ohjaamattomaan" panspermiaan.
"Ohjattu" merkitsee sitä että jossakin muualla kehittyneen älyllisen
elämän edustaja on suunnitellut kylvön ja toteuttanut sen, "ohjaamaton"
tarkoittaa sitä, että alkukopioituja on syntynyt toisella planeetalla
tai ulkoavaruudessa orgaanisista molekyyleistä ja kulkeutunut meteoriitin
mukana kohdeplaneetalle. Näistä ainoastaan ohjaamatonta panspermiaa
pidetään nykyisin mitenkään varteenotettavana vaihtoehtona maapallolla
tapahtuneelle alkusynnylle.<br>

<HR>

<H2>19.</H2>

K: Tunnen monia tiedemiehiä jopa biologisten tieteiden alalta, jotka eivät
hyväksy evoluutioteoriaa. Eikö tämä osoita evoluutioteorian olevan
kriisissä?<br>

<P>

V: Ei. Tällaiset muodostavat marginaalisen vähemmistön, eikä heilläkään
ole ollut ainakaan tähän mennessä näkemystensä perusteeksi
luonnontieteellisiksi hyväksyttyjä argumentteja. Useimmiten heidän
perimmäiset syynsä tähän evoluutioteorian vastustamiseen ovat
uskonnollis-maailmankatsomuksellisia. Tyypillisimmät tällaiset syyt ovat
fundamentalistinen Raamatun tai Koraanin tulkinta.
On muistettava, että tärkeämpää kuin "kuka sanoo",
on "mitä sanotaan"!<br>

<HR>

<H2>20.</H2>

K: Mistä löydän lisää tietoa evoluutiosta?<br>

<P>

V: Ainakin seuraavanlaista materiaalia on tarjolla (jos haluaa tutustua
sitävastoin kreationismia tukevaan materiaaliin, pääsee ainakin useilta
tässä mainituilta sivustoilta sellaisillekin eteenpäin):<br>

<P>

<H3>Linkkejä:</H3>

<A href="http://www.talkorigins.org">Talk.Origins Archive</A><br>

<A href="http://www.student.oulu.fi/~ktikkane">Kari Tikkasen sivu
evoluutiosta ja kreationismista</A><br>

<A href="http://www.funet.fi/~magi/artikk/evoluutio">Marko Grönroosin sivu evoluutiosta ja kreationismista</A><br>

<A href="http://www.biomi.org/biologia/evoluutio">Evoluutio ja evoluutioteoria - elämän kehitys nykytieteen valossa</A>


<P>

<H3>Kirjallisuutta:</H3>

<b>R. Dawkins</b> : Geenin itsekkyys, Sokea kelloseppä, Climbing Mount Improbable<br>

<i>kommentti: Dawkinsin kirjat ovat varsin kansantajuisia ja suosittuja
evoluutioteorian popularisoimisessa.</i>

<P>

<b>Mark Ridley</b> : Evolution<br>

<i>kommentti: Varsin tekninen, ei sovi aloittelijoille.</i>

<P>

<b>Matt Ridley</b> : Jalouden alkuperä

<P>

<b>C. Emmeche</b> : Tekoelämä<br>

<i>kommentti: Popularisoi keinotekoisen elämän tutkimusta.
Pääpaino kirjassa on evoluution simuloimisella ja siten sen
mekanismien tietokoneavusteisella osoittamisella.</i>

<P>

<b>F. Pough, J. B. Heiser, W.N. Farland</b> : Vertebrate Life<br>

<i>kommentti: Varsin tekninen, ei sovi aloittelijoille.</i>

<P>

<b>Niles Eldredge</b> : The Triumph of Evolution and the Failure
of Creationism<br>

<P>

<b>Siegfried Scherer, Reinhard Junker, Matti Leisola</b> :
Evoluutio-kriittinen analyysi<br>
<i>kommentti:<FONT COLOR="FFBF7F">
Tämä on "poikkimaailmankatsomuksellinen" kirja, jonka
kirjoittajien omana näkemyksenä lienevät pitkille ajanjaksoille perustuvat
luomisnäkemykset, eli siis eräänlainen kreationismi. Vaikka kyseisessä
kirjassa esitetäänkin suhteellisen kattavasti evoluutioteorian mekanismeja
ja todistusaineistoa, antaa se myös painoarvoa niinsanotuille
rajanylityksille, eli tässä tapauksessa Jumalan suorittamiksi oletettujen
ihmetapahtumien huomioimiselle. Tämän seikan takia, sekä myös sen,
että kyseisessä kirjassa ollaan varsin kritiikittömiä ja välinpitämättömiä
yllä mainitun perusryhmäbiologian ongelmia kohtaan, kehotan suhtautumaan
kirjaan merkittävällä varauksella. Lisäsin kirjan tähän listaan lähinnä
antaakseni viitteen erääseen merkittävimmistä älykkään suunnittelun
kannattajien teoksista tästä aiheesta.</FONT></i>

<P><HR><P>

<A href="mailto:mikko.nummelin_AT_hut.fi">Mikko Nummelin</A>

</BODY>
</HTML>
